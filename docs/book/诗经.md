---
name: "诗经"
title: "《诗经》"
author: "佚名"
date: "西周到春秋"
created: ""
updated: ""
draft: false
read: 1
sources: ""
tags: ["书籍/诗歌/中国"]
slug: "shijing"
---

# 《诗经》

### 《诗经·小雅·蓼莪》

```
《蓼莪》
（诗经·小雅·谷风之什）

蓼蓼者莪，匪莪伊蒿。哀哀父母，生我劬劳。
蓼蓼者莪，匪莪伊蔚。哀哀父母，生我劳瘁。
瓶之罄矣，维罍之耻。鲜民之生，不如死之久矣。无父何怙？无母何恃？出则衔恤，入则靡至。
父兮生我，母兮鞠我。拊我畜我，长我育我，顾我复我，出入腹我。欲报之德。昊天罔极！
南山烈烈，飘风发发。民莫不穀，我独何害！南山律律，飘风弗弗。民莫不穀，我独不卒！
```
