---
name: "三国志"
title: "《三国志》"
author: "陈寿"
date: "西晋"
created: ""
updated: ""
draft: false
read: 1
sources: ""
tags: "书籍/历史/中国"
---

# 《三国志》

### 《三国志·蜀书九 董刘马陈董吕传》

::: info

> [!quote]
>
> 功以才成，业由才广。

:::

```
《三国志·蜀书·董允传》裴松之注引习凿齿《襄阳记》
三国志 蜀书九 董刘马陈董吕传
董允

《襄阳记》曰：
董恢字休绪，襄阳人。入蜀，以宣信中郎副费祎使吴。孙权尝大醉问祎曰：“杨仪、魏延，牧竖小人也。虽尝有鸣吠之益于时务，然既已任之，势不得轻，若一朝无诸葛亮，必为祸乱矣。诸君愦愦，曾不知防虑于此，岂所谓贻厥孙谋乎？”祎愕然四顾视，不能即答。恢目祎曰：“可速言仪、延之不协起于私忿耳，而无黥、韩难御之心也。今方扫除强贼，混一区夏，功以才成，业由才广，若舍此不任，防其后患，是犹备有风波而逆废舟楫，非长计也。”权大笑乐。诸葛亮闻之，以为知言。
……
```

```
《资治通鉴·卷七十二 魏纪四 》

资治通鉴
卷七十二 魏纪四
（青龙二年（甲寅，西元二三四年））

费祎使吴，吴主醉，问祎曰：“杨仪、魏延，牧竖小人也，虽尝有鸣吠之益于时务，然既已任之，势不得轻。若一朝无诸葛亮，必为祸乱矣。诸君愦愦，不知防虑于此，岂所谓贻厥孙谋乎！”祎对曰：“仪、延之不协，起于私忿耳，而无黥、韩难御之心也。今方扫除强贼，混一函夏，功以才成，业由才广，若舍此不任，防其后患，是犹备有风波而逆废舟楫，非长计也。”
```
