# 《周礼》

### 《周礼·冬官考工记》

::: info

> [!quote]
>
> 天有时，地有气，材有美，工有巧。

:::

```
天有时，地有气，材有美，工有巧。合此四者，然后可以为良。
材美工巧，然而不良，则不时、不得地气也。
橘逾淮而北为枳，鸲鹆不逾济，貉逾汶则死，此地气然也。
郑之刀，宋之斤，鲁之削，吴粤之剑，迁乎其地而弗能为良，地气然也。
燕之角，荆之干，妢胡之笴，吴粤之金锡，此材之美者也。
天有时以生，有时以杀；草木有时以生，有时以死；石有时以泐；
水有时以凝，有时以泽：此天时也。
```
