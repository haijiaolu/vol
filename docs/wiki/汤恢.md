---
name: "汤恢"
title: "汤恢"
author: "汤恢"
date: "宋代"
created: ""
updated: ""
draft: false
read: "1"
tags: ["人物/诗人/中国/宋代"]
slug: "tanghui"
---

# 汤恢

### 《八声甘州·摘青梅荐酒》

```
《八声甘州·摘青梅荐酒》
〔宋代〕汤恢

摘青梅荐酒，甚残寒，犹怯苎萝衣。正柳腴花瘦，绿云冉冉，红雪霏霏。
隔屋秦筝依约，谁品春词？回首繁华梦，流水斜晖。

寄隐孤山山下，但一瓢饮水，深掩苔扉。羡青山有思，白鹤忘机。
怅年华、不禁搔首，又天涯、弹泪送春归。销魂远，千山啼鴂，十里荼麋。
```
