---
name: "辛弃疾"
title: "辛弃疾"
author: "辛弃疾"
date: "1140"
created: ""
updated: ""
draft: false
read: "1"
tags: ["人物/诗人/中国/南宋"]
---

# 辛弃疾

### 《青玉案·元夕》

```markdown
《青玉案·元夕》
〔宋代〕辛弃疾

东风夜放花千树，更吹落、星如雨。宝马雕车香满路。凤箫声动，玉壶光转，一夜鱼龙舞。
蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。

> 梁令娴《艺蘅馆词选》（丙卷南宋词·辛弃疾）：
> “家大人云（梁启超）：‘自怜幽独，伤心人别有怀抱。’”
```

---

### 《贺新郎·同父见和再用韵答之》

```
《贺新郎·同父见和再用韵答之》
〔宋代〕 辛弃疾

老大那堪说。似而今、元龙臭味，孟公瓜葛。我病君来高歌饮，惊散楼头飞雪。
笑富贵千钧如发。硬语盘空谁来听？记当时、只有西窗月。重进酒，换鸣瑟。

事无两样人心别。问渠侬：神州毕竟，几番离合？汗血盐车无人顾，千里空收骏骨。
正目断关河路绝。我最怜君中宵舞，道“男儿到死心如铁”。看试手，补天裂。
```
