---
name: "张怀瓘"
title: "张怀瓘"
author: "张怀瓘"
date: "1914"
created: ""
updated: ""
draft: false
read: "1"
tags: "人物/学者/中国/现代"
---

# 张怀瓘

### 《文字论》

```
《文字论》
收录于《全唐文/卷0432》

……
仆曰： “文则数言乃成其意，书则一字已见其心，可谓得简易之道。
欲知其妙，初观莫测，久视弥珍，虽书已缄藏，而心追目极，情犹眷眷者，足为妙矣。
然须考共发意所由，从心者为上，从眼者为下。先其草创立体，后其因循着名，
虽功用多而有声，终天性少而无象。同乎糟粕，其味可知。不由灵台，必乏神气。
其形悴者，其心不长，状貌显而易明，风神隐而难辨。有若贤才君子，立行立言，言则可知，行不可见。
自非冥心元照，闭目深视，则识不尽矣。可以心契，非可言宣。”
```
