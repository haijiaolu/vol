# 贯休

### 《献钱尚父》

```
《献钱尚父》
〔唐代〕 贯休

贵逼人来不自由，龙骧凤翥势难收。
满堂花醉三千客，一剑霜寒十四州。
鼓角揭天嘉气冷，风涛动地海山秋。
东南永作金天柱，谁羡当时万户侯。

> 《喻世明言·第二十一卷临安里钱婆留发迹》
> 贵逼身来不自由，几年辛苦踏山丘。
> 满堂花醉三千客，一剑霜寒十四州。
> 莱子衣裳宫锦窄，谢公篇咏绮霞羞。
> 他年名上凌云阁，岂羡当时万户侯？
```
