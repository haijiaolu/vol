# 苏轼

### 《定风波·南海归赠王定国侍人寓娘》

```
《定风波·南海归赠王定国侍人寓娘》
〔宋代〕 苏轼

王定国歌儿曰柔奴，姓宇文氏，眉目娟丽，善应对，家世住京师。定国南迁归，余问柔：“广南风土， 应是不好？”柔对曰：“此心安处，便是吾乡。”因为缀词云。

常羡人间琢玉郎，天应乞与点酥娘。尽道清歌传皓齿，风起，雪飞炎海变清凉。
万里归来颜愈少。微笑，笑时犹带岭梅香。试问岭南应不好，却道：此心安处是吾乡。
```

> 衍生：
> “愿你历尽千帆，归来仍是少年”
> “愿你出走半生，归来仍是少年”
> “剑未佩妥，出门已是江湖。”
> “尚未佩妥剑，转眼便江湖。愿历尽千帆，归来仍少年。“

---

### 《临江仙·送钱穆父》

```
《临江仙·送钱穆父》
〔宋代〕 苏轼

一别都门三改火，天涯踏尽红尘。依然一笑作春温。无波真古井，有节是秋筠。
惆怅孤帆连夜发，送行淡月微云。尊前不用翠眉颦。人生如逆旅，我亦是行人。
```
