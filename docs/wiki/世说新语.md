# 《世说新语》

### 《世说新语·上卷上·言语第二》

::: info

> [!quote]
>
> 木犹如此，人何以堪！——桓温  
> 【改写的常见版本】树犹如此，人何以堪！  

:::

```
《世说新语·上卷上·言语第二》
桓公北征经金城，见前为琅邪时种柳，皆已十围，慨然曰：“木犹如此，人何以堪！”攀枝执条，泫然流泪。
```

```
《晋书 卷九十八 列传第六十八 桓温传》
温自江陵北伐，行经金城，见少为琅邪时所种柳皆已十围，慨然曰：“木犹如此，人何以堪！”攀枝执条，泫然流涕。
于是过淮泗，践北境，与诸僚属登平乘楼，眺瞩中原，慨然曰：“遂使神州陆沈，百年丘墟，王夷甫诸人不得不任其责！”
袁宏曰：“运有兴废，岂必诸人之过！”
温作色谓四座曰：“颇闻刘景升有千斤大牛，啖刍豆十倍于常牛，负重致远，曾不若一羸牸，魏武入荆州，以享军士。”
意以况宏，坐中皆失色。
```

### 《世说新语·中卷下·品藻第九》

::: info

> [!quote]
>
> 我与我周旋久，宁作我！——殷浩

:::

```
《世说新语·品藻》
桓公少与殷侯齐名，常有竞心。桓问殷：“卿何如我？”殷云：“我与我周旋久，宁作我！”
```

### 《世说新语·德行第一》

```
《世说新语·德行》
陈仲举言为士则，行为世范，登车揽辔，有澄清天下之志。
为豫章太守，至，便问徐孺子所在，欲先看之。
主簿白：“群情欲府君先入廨。”
陈曰：“武王式商容之闾，席不暇暖。吾之礼贤，有何不可！”
```
