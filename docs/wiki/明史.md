# 《明史》

### 《明史·卷一百三十六 列传第二十四·陶安传》

::: info

> [!quote]
>
> 国朝谋略无双士，翰苑文章第一家。——朱元璋

:::

```
陶安，字主敬，当涂人。……

洪武元年，命知制诰兼修国史。帝尝御东阁，与安及章溢等论前代兴亡本末。安言丧乱之源，由于骄侈。
帝曰：“居高位者易骄，处佚乐者易侈。骄则善言不入，而过不闻；侈则善道不立，而行不顾。
如此者，未有不亡。卿言甚当。”又论学术。安曰：“道不明，邪说害之也。”帝曰：“邪说害道，
犹美味之悦口，美色之眩目。邪说不去，则正道不兴，天下何从治？”安顿首曰：“陛下所言，
可谓深探其本矣。”安事帝十余岁，视诸儒最旧。及官侍从，宠愈渥。御制门帖子赐之曰：
“国朝谋略无双士，翰苑文章第一家。”时人荣之。御史或言安隐过。帝诘曰：“安宁有此，且若何从知？”
曰：“闻之道路。”帝大怒，立黜之。
```

### 《明史·卷一百三十六 列传第二十四·朱升传》

::: info

> [!quote]
>
> 高筑墙，广积粮，缓称王。——朱升

:::

```
朱升，字允升，休宁人。元末举乡荐，为池州学正，讲授有法。蕲、黄盗起，弃官隐石门。
数避兵逋窜，卒未尝一日废学。太祖下徽州，以邓愈荐，召问时务。对曰：“高筑墙，广积粮，缓称王。”
太祖善之。吴元年，授侍讲学士，知制诰，同修国史。以年老，特免朝谒。
```

相关：

- 深挖洞、广积粮、不称霸。——[毛泽东](毛泽东.md)
（1972年12月10日，中共中央转发【11月24日】《国务院关于粮食问题的报告》的批语）
