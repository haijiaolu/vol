# 《宋史》

### 《宋史·列传·第一百六十》

::: info

> [!quote]
>
> 所不朽者，垂万世名。孰谓公死，凛凛犹生！——[辛弃疾](辛弃疾.md)悼念朱熹

:::

```
《宋史·卷四百一 列传第一百六十（辛弃疾　何异　刘宰　刘爚　柴中行　李孟传）》

弃疾尝同朱熹游武夷山，赋《九曲棹歌》，熹书“克己复礼”、“夙兴夜寐”，题其二斋室。
熹殁，伪学禁方严，门生故旧至无送葬者。弃疾为文往哭之曰：“所不朽者，垂万世名。
孰谓公死，凛凛犹生！”弃疾雅善长短句，悲壮激烈，有《稼轩集》行世。绍定六年，赠光禄大夫。
咸淳间，史馆校勘谢枋得过弃疾墓旁僧舍，有疾声大呼于堂上，若呜其不平，自昏暮至三鼓不绝声。
枋得秉烛作文，旦且祭之，文成而声始息。德祐初，枋得请于朝，加赠少师，谥“忠敏”。
```

## 《宋史·列传·卷八十六》

::: info

> [!quote]
>
> 天变不足畏，祖宗不足法，人言不足恤。

:::

```
脱脱《宋史·列传·卷八十六（王安石、王安礼、王安国）》
安石性强忮，遇事无可否，自信所见，执意不回。至议变法，而在廷交执不可，安石傅经义，出己意，
辩论辄数百言，众不能诎。甚者谓“天变不足畏，祖宗不足法，人言不足恤。”罢黜中外老成人几尽，
多用门下儇慧少年。久之，以旱引去，洎复相，岁馀罢，终神宗世不复召，凡八年。子雱。
```
