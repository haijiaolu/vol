---
name: "陶渊明"
title: "陶渊明"
author: "陶渊明"
date: "约427"
created: ""
updated: ""
draft: false
read: "1"
tags: ["人物/诗人/中国/东晋"]
slug: "taoyuanming"
---

# 陶渊明

### 《读山海经·其一》

```
《读山海经·其一》
〔东晋〕 陶渊明

孟夏草木长，绕屋树扶疏。
众鸟欣有托，吾亦爱吾庐。
既耕亦已种，时还读我书。
穷巷隔深辙，颇回故人车。
欢然酌春酒，摘我园中蔬。
微雨从东来，好风与之俱。
泛览周王传，流观山海图。
俯仰终宇宙，不乐复何如？
```
