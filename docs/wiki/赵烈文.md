---
name: "赵烈文"
title: "赵烈文"
author: "赵烈文"
date: "1832"
created: ""
updated: ""
draft: false
read: "1"
tags: "人物/幕僚/中国/清代"
---

# 赵烈文

### 《能静居日记·同治六年六月》

> 天下治安， 一统久矣，势必驯
> 至分剖，然主威素重，风采未开，若非抽心一烂， 则土崩瓦解之
> 局不成。以烈度之， 异日之祸， 必先根本颠仆，而后方州无主，
> 人自为政，殆不出五十年矣。
> 
> 恐遂陆沉，未必能效晋、宋也。
> 
> 君德正矣，而国势之隆，食报已不为不
> 厚。国初创业太易，诛戮太重，所以有天下者太巧。天道难知，
> 善恶不相掩，后君之德泽，未足恃也。

```
《能静居日记》  1068-1069页（第二册）

同治六年六月
二十日壬寅。薄阴。（公历1867年7月21日）

吴竹庄廉访来候，少谭。访季雨、铁仙不晤。至妙相庵赴张
纯卿之招，乃遇铁仙。少选，主人始偕二客刘伯山、叔俛来，未
刻饮散。着衣候张绍卿大令，（开祁，上元县，先曾识之。）又答候吴竹庄
廉使畅谭，并晤陶鹤汀部郎，又候张芑堂久谭。闻开孙、季雨在
对门杨君处， 遂往觅之，少坐归署。闻涤师已再至，不值。遂入
内，时安卧，乃出。

初鼓后，涤师来畅谭。言得京中来人所说，云都门气象甚恶，
明火执仗之案时出，而市肆乞丐成群，甚至妇女亦裸身无裤，民
穷财尽，恐有异变，奈何？余云：“天下治安， 一统久矣，势必驯
至分剖，然主威素重，风采未开，若非抽心一烂， 则土崩瓦解之
局不成。以烈度之， 异日之祸， 必先根本颠仆，而后方州无主，
人自为政，殆不出五十年矣。”师蹙额良久，曰： “然则当南迁
乎？“ 余云：“恐遂陆沉，未必能效晋、宋也。”师曰： “本朝君德
正，或不至此。”余曰： “君德正矣，而国势之隆，食报已不为不
厚。国初创业太易，诛戮太重，所以有天下者太巧。天道难知，
善恶不相掩，后君之德泽，未足恃也。”师曰： “吾日夜望死，忧
见宗祏之陨，君辈得毋以为戏论？“ 余曰： “如师身分，虽善谑，
何至以此为戏。然生死命定，不可冀求，乐死之与幸生，相去无
几。且师亦当为遗民计，有师一日，民可苟延一日，所关甫大而
忍恝然乎？“师又曰：“苏省厘金之弊，怨赎繁兴，入款日少，民
财日尽，而中饱日增。吾日肩此任，一月必用五十万金，既不能
废此不为，彼中结习已成，又皆少荃之所设施，投鼠忌器，不得
不包荒示大，足下有何策以善其后？“余云： “商情不怨征重而怨
局烦，法弊不在收多而在中饱。大抵今日之事，宜减照票之局，
以省经费而轻烦扰，则民蒙其惠，官亦无损。更求廉干之才以总
其事，措设得人，为之以渐，则于少翁一面，亦不至背驰。”余又
言苏绅鄙赎之事，及关内牧令之恣肆者数端，师为扼腕者良久。

是日闻竹庄言，今上聪慧而不喜读，一日与师傅执抝，师傅
无可如何，涕下以谏。时御书适读至“君子不器”，上以手掩器下
二口，招之曰：“师傅看此句何解？“盖以为“君子不哭”也，其
敏如此。又读＂曰若稽古帝尧，曰若稽古帝舜“，帝字皆读＂屁＂
字，观此则圣禀过人，而有雄杰之气可知。天祚国家，使益出于
正，吾民其有旁豸乎？
```
