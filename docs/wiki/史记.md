# 《史记》

### 《滑稽列传第六十六》

::: info

> [!quote]
>
> 不飞则已，一飞冲天；不鸣则已，一鸣惊人。——齐威王（田因齐）

:::

```
淳于髡者，齐之赘婿也。长不满七尺，滑稽多辩，数使诸侯，未尝屈辱。
齐威王之时喜隐，好为淫乐长夜之饮，沉湎不治，委政卿大夫。
百官荒乱，诸侯并侵，国且危亡，在于旦暮，左右莫敢谏。
淳于髡说之以隐曰：“国中有大鸟，止王之庭，三年不蜚又不鸣，王知此鸟何也？”
王曰：“此鸟不飞则已，一飞冲天；不鸣则已，一鸣惊人。”
于是乃朝诸县令长七十二人，赏一人，诛一人，奋兵而出。
诸侯振惊，皆还齐侵地。威行三十六年。语在《田完世家》中。
```

### 《史记·殷本纪第三》

::: info

> [!quote]
>
> 智足以拒谏，言足以饰非。

:::

```
帝纣资辨捷疾，闻见甚敏；材力过人，手格猛兽；知足以距谏，言足以饰非；矜人臣以能，高天下以声，
以为皆出己之下。好酒淫乐，嬖于妇人。爱妲己，妲己之言是从。于是使师涓作新淫声，北里之舞，
靡靡之乐。厚赋税以实鹿台之钱，而盈巨桥之粟。益收狗马奇物，充仞宫室。益广沙丘苑台，
多取野兽蜚鸟置其中。慢于鬼神。大聚乐戏于沙丘，以酒为池，县肉为林，使男女裸相逐其闲，为长夜之饮。
```

#### 《史记·老子韩非列传第三》

::: info

> [!quote]
>
> 至于龙，吾不能知其乘风云而上天。——孔子评价老子

:::

```
老子者，楚苦县厉乡曲仁里人也，姓李氏，名耳，字耼，周守藏室之史也。

孔子适周，将问礼于老子。老子曰：“子所言者，其人与骨皆已朽矣，独其言在耳。
且君子得其时则驾，不得其时则蓬累而行。吾闻之，良贾深藏若虚，君子盛德容貌若愚。
去子之骄气与多欲，态色与淫志，是皆无益于子之身。吾所以告子，若是而已。”孔子去，
谓弟子曰：“鸟，吾知其能飞；鱼，吾知其能游；兽，吾知其能走。走者可以为罔，
游者可以为纶，飞者可以为矰。至于龙，吾不能知其乘风云而上天。吾今日见老子，其犹龙邪！”
```

## 《史记·儒林列传第六十一》

::: info

> [!quote]
>
> 为治者不在多言，顾力行何如耳。——申公

::

```
司马迁《史记·儒林列传（第六十一）》
……于是天子使使束帛加璧安车驷马迎申公，弟子二人乘轺传从。至，见天子。
天子问治乱之事，申公时已八十馀，老，对曰：“为治者不在多言，顾力行何如耳。”
是时天子方好文词，见申公对，默然。……
```

### 《史记·商君列传第八》

```
赵良曰：“千羊之皮，不如一狐之腋；千人之诺诺，不如一士之谔谔。武王谔谔以昌，殷纣墨墨以亡。
君若不非武王乎，则仆请终日正言而无诛，可乎？”
```

### 《史记·鲁仲连邹阳列传第二十三》

> 邹阳《狱中上梁王书》：

```
邹阳者，齐人也。……
邹阳客游，以谗见禽，恐死而负累，乃从狱中上书曰：
……
谚曰：“有白头如新，倾盖如故。”何则？知与不知也。
```
