---
name: "林洪"
title: "林洪"
author: "林洪"
date: "1137前"
created: ""
updated: ""
draft: false
read: "1"
tags:
  - "人物/文人/中国/宋代"
  - "人物/美食家/中国/宋代"
slug: "linhong"
---

# 林洪

### 《山家清供》

> 浪涌晴江雪，风翻晚照霞。

```
拨霞供《本草》：兔肉补中益气，不可同鸡食

向游武夷六曲，访止止师，遇雪天，得一兔，无庖人可制。
师云：「山间只有薄批，酒、酱、椒料沃之，以风炉安座上，用水少半铫，候汤响，一杯后各分以箸，
令自夹入汤，摆熟啖之，乃随宜各以斗供。」因用其法，不独易行，且有团圞热暖之乐。
越五六年，来京师，乃复于杨泳斋伯岩席上见此，恍然去武夷如隔一世。杨，勋家，嗜古学而清苦者，
宜此山林之趣。因作诗云：「浪涌晴江雪，风翻晚照霞。」末云：「醉忆山中味，浑忘是贵家。」猪羊皆可作。
```
