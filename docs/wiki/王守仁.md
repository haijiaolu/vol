# 王守仁

### 《舟中除夕二首·其二》

```
《舟中除夕二首·其二》
〔明代〕 王守仁

远客天涯又岁除，孤航随处亦吾庐。也知世上风波满，还恋山中木石居。
事业无心从齿发，亲交多难绝音书。江湖未就新春计，夜半樵歌忽起予。
```

### 此心光明，亦复何言。

```
王守仁：此心光明，亦复何言。

是月廿五日，逾梅岭至南安。登舟时，南安推官门人周积来见……遂问道体无恙。先生曰：“病势危亟，所未死者，元气耳。”积退而迎医诊药。廿八日晚泊，问：“何地?”侍者曰：“青龙铺。”明日，先生召积入。久之，开目视曰：“吾去矣!”积泣下，问：“何遗言?”先生微哂曰：“此心光明，亦复何言?”顷之，瞑目而逝，二十九日辰时也。
——[明]王守仁撰,吴光、钱明等编校:《王阳明全集》,第1463页。

是月廿五日，逾梅岭至南安。登舟时，南安推官门人周积来见……遂问道体无恙否。先生曰：“病势危亟，未死者，元气耳。”侍者垂泣，以家事、嗣子问。先生叹曰：“何须及此。”少顷曰：“惟未得与诸友了学问一事，为可恨耳。”时时作越声，讶吉安何无一人至者。廿八日晚泊，问：“何地?”旁对曰：“青龙铺。”明日，召积入。久之，开目视曰：“吾去矣!”积泣下，问“遗言?”微笑曰：“此心光明，复何言?”顷之，瞑目而逝，盖二十九日丁卯辰时也。
——[明]钱德洪编、罗洪先考订、龚晓康等点校:《阳明先生年谱》,龚晓康、赵永刚主编:《王阳明年谱辑存》,贵阳:贵州大学出版社,2019年,第162页。此点校本以刊刻于嘉靖四十三年(1564)的《阳明先生年谱》为底本。

引自《邓国元、王大印：王阳明“临终遗言”献疑与辨证》
```
