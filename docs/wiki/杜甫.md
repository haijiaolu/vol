---
name: "杜甫"
title: "杜甫"
author: "杜甫"
date: "712"
created: ""
updated: ""
draft: false
read: "1"
tags: ["人物/诗人/中国/唐代"]
slug: "dufu"
---

# 杜甫

### 《梦李白二首·其二》

```
《梦李白二首·其二》
〔唐代〕 杜甫

浮云终日行，游子久不至。
三夜频梦君，情亲见君意。
告归常局促，苦道来不易。
江湖多风波，舟楫恐失坠。
出门搔白首，若负平生志。
冠盖满京华，斯人独憔悴。
孰云网恢恢，将老身反累。
千秋万岁名，寂寞身后事。
```

---

### 《赠李白》

```
《赠李白》
〔唐代〕杜甫

秋来相顾尚飘蓬，未就丹砂愧葛洪。
痛饮狂歌空度日，飞扬跋扈为谁雄？
```

---

### 《重经昭陵》

```
《重经昭陵》
〔唐代〕 杜甫

草昧英雄起，讴歌历数归。
风尘三尺剑，社稷一戎衣。
翼亮贞文德，丕承戢武威。
圣图天广大，宗祀日光辉。
陵寝盘空曲，熊罴守翠微。
再窥松柏路，还见五云飞。
```
