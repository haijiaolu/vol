---
name: "佚名"
title: "佚名"
author: "佚名"
date: "古代"
created: ""
updated: ""
draft: false
read: "1"
tags: "人物/佚名/中国/古代"
---

# 佚名

### 《古诗十九首（第十五首）·生年不满百》

```
《生年不满百》
〔两汉〕 佚名

生年不满百，常怀千岁忧。
昼短苦夜长，何不秉烛游！
为乐当及时，何能待来兹？
愚者爱惜费，但为后世嗤。
仙人王子乔，难可与等期。
```

---

### 《古诗十九首（第十四首）·去者日以疏》

```
《去者日以疏》
〔两汉〕佚名

去者日以疏，来者日以亲。
出郭门直视，但见丘与坟。
古墓犁为田，松柏摧为薪。
白杨多悲风，萧萧愁杀人。
思还故里闾，欲归道无因。
```

---

### 《箜篌谣》

```
《箜篌谣》
〔两汉〕 佚名

结交在相知，骨肉何必亲。
甘言无忠实，世薄多苏秦。
从风暂靡草，富贵上升天。
不见山巅树，摧杌下为薪。
岂甘井中泥？上出作埃尘。
```

---

### 《神鸡童谣》

```
《神鸡童谣》
〔唐代〕 佚名

生儿不用识文字，斗鸡走马胜读书。
贾家小儿年十三，富贵荣华代不如。
能令金距期胜负，白罗绣衫随软舆。
父死长安千里外，差夫持道挽丧车。
```

---

### 《醉太平·讥贪小利者》

```
《醉太平·讥贪小利者》
〔元代〕 佚名

夺泥燕口，削铁针头，刮金佛面细搜求：无中觅有。
鹌鹑嗉里寻豌豆，鹭鸶腿上劈精肉，蚊子腹内刳脂油。亏老先生下手！
```

---

### 《杂曲歌辞·水调歌第一》

```
《杂曲歌辞·水调歌第一》
〔唐代〕佚名

平沙落日大荒西，陇上明星高复低。
孤山几处看烽火，壮士连营候鼓鼙。
```

---
