---
name: "陆机"
title: "陆机"
author: "陆机"
date: "261"
created: ""
updated: ""
draft: false
read: "1"
tags: ["人物/文学家/中国/西晋"]
slug: "luji"
---

# 陆机

### 《短歌行》

```
《短歌行》
〔西晋〕陆机

置酒高堂，悲歌临觞。
人寿几何，逝如朝霜。
时无重至，华不再扬。
苹以春晖，兰以秋芳。
来日苦短，去日苦长。
今我不乐，蟋蟀在房。
乐以会兴，悲以别章。
岂曰无感，忧为子忘。
我酒既旨，我肴既臧。
短歌可咏，长夜无荒。
```
